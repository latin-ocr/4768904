 

' ,⁴⁴1²st ⁷32³». .
, - ' »523

⁴2, Ἐἰ-ι

ΙΙ ”“· ⁵

 

  

’ usum meum.“ Epist. ad famil. XVI, 21 „tu velim in primis eures, ut valeas, ut una συμφιλολογαν ᾗ

possimus.“ Quid autem sit Ciceroni philologia videas ex hac ipsa epistola L c. XVI, 17 „Sed heus
tu, qui κανών esse meorum scriptorum soles.“ Ex epistola ejusdam quo Timaeum prodiisse veri-
simile est anni, ad fam. 16, 10 „tu quidem musis nostris para, ut operas reddas.“ Itaque si con-
jectura nostra administratorem aliquem litterarum philosopho fragmentum transtulisse, rectum asse-
cuti sumus, ex locis autem de epistolis magni Romani supra exscriptis elucet Tironem non solum
pietatis vinculo, sed etiam studiorum commercio cum illo fuisse quoquam magis conjunctum, valde
verisimile est Tironem fuisse, quem ille tali mandato dignum habuerit. Quamquam hoc in medio
relinquere velim, nec multum refert, cuinam mandaverit exquirere, dummodo mandaverit. Hoc quidem
ex epistolis constat Ciceronem socios studiorum habuisse; quid, quaero, curae eorum relictum erat,
nisi ejusmodi quid, de quo agitur, ut patrono viam in difficiliora philosophiae opera patefacerent?
Sed dixerit quis philosophum Romanum Graeci sermonis non minus gnarum fuisse quam Latini et
memini me legere, a Cicerone, cum Rhodum venisset, Apollonium Molonem rhetorem, quippe ser-
monis Romani rudem, rogavisse, ut jam Graece verba faceret. Quod quum fecisset, Apollonius, te
quidem, inquit, laudo et admiror, Graeciae sortem maereo, nam quod magnifici et praeclari ei erat
relictum, tu ad Romanos transtulisti. Sed quid hoc ad rem? Quasi sermo solus philosopho diffi-
cultates adferret. Sed alia est causa, quae efficiat, ut sententia nostra magis ad verisimilitudinem
accedat. Postquam enim in unius potestatem respublica pervenit, nihil Cicero quod quidem se dig-
num esset ut ageret reperiebat. Libros ejus et epistolas perscrutanti ejusmodi querelae crebro
occurrunt. Ex hoc otio, in quod reipulicae status eum conjecerat, excitatus per dolorem, quem ex
Tulliae filiae morte ceperat, repente pristinis orbatus muneribus philosophiae studia revocavit, quibus
Juvenis exercendi causa deditus fuerat. Ante omnia enim studium quaerebat, cum philosophiae se
’ dedebat, qua posset prodesse quam plun'mis, ne quando intermitteret consulere reipublicae. Ex his
tantum causis ardens studium ortum est, quo eum omne tempus, omnem operam philosophiae
tractandae tribuentem videmus; ex his tantum causis elucet, quomodo fieri potuerit, ut ipsi gloriari
liceret duorum horum annorum scripta totius vitae paene aequare. Mira quadam maturae mortis
divinatione ad propositum explendum videtur impulsus, quod legimus in libri I. de divinatione
exordio: „ad reliqua alacri tendebamus animo sic parati, ut nullum philosophiae locum esse pate-
remur, qui non Latinis litteris illustratus pateret.“ In tanto studio tantaque industria occupato
sexagenario nemo moleste seret, quod ad facilius et celerius perficiendum propositum usus est qua-
libus nos suspicamur subsidiis.

  

 

