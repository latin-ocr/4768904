 

 

ex re proferat. Nunc autem quaerentibus nobis, utram rationem in nostro de rerum natura opere
componendo, si a fortuna absolvere concessum esset, secuturus fuerit, res non in obscuro est.
Quaestiones enim de rerum natura, quae pars philosophiae veterum ab illo nondum sermone Latino

illustrata erat, omnium difficillimas esse, neminem fugit, qui paullo accuratius his rebus studuerit ,

nedum Ciceronem, cui ipsi in sua ad Timaeum praefatione videantur a natura involutae. Itaque
facile permittimus, si philosophus, cum iam passis velis in alto navigare non possit, alteram ratio-

nem sectans, ut in rebus subtilioribus et obscuris, vestigia Graeci alicuius auctoris presse s‘equi*

satis habet. Sed hanc opinionem, ut nunc quidem protulimus, non facile quisquam sibi abtrudi
sinet. Fingamus enim animo libellum, quem sibi proposuit, absolutum nobis Romanis praesto esse3
legamus praefationem pollicetm· philosophus sese colloquium cum Nigidio Pythagoreo et Cratippo
habitum nobis relaturum; quid nobis rescit? dialogum Platonis, iam pridem Romanorum eruditio·-
ribus cognitum, saepe perlectum, raro intellectum. At Cicero nos ut intellegamus docebit! Nihil
minus, nempe ipse multa non intellexit. Quomodo igitur Romani in contextum Latinum ad verbum
conversum prorsus intrent, quum vel inter doctissimos novissimae aetatis viros de compluribus
Graeci contextus locis inexplicabiles controversiae agantur? Sed pergit Hermannus: „ne quis mi-
retur integrum fere dialogi Platonis locum ita transsumi a Cicerone potuisse, ut apud hunc prorsus
alieno ore proferretur, simillima exempla nec nisi brevitate a nostro differentia etiam in aliis
huius libris ita Latine expressa exstant, ut nisi aliunde originem eorum nossemus, non calamo
tantum Ciceronis sed etiam ingenio eius deberi cense1·emus.“ Primum quidem J'am satis magna
diversitas esse mihi videtur inter illos per philosophicos libros dissipatos locos et inter nostrum
fragmentum; sed etiamsi hoc Hermanno concedamus non magni momenti id esse, quod non
nisi brevitate differant, quid quaero omnino doctus vir hos locos in comparationem vocavit,
inter quos vix ac ne vix quidem quidquam similitudinis intercedit? Sunt enim illi loci, si pau-
cos ut locum in initio libri de senectute non spectes, quasi citandi causa, ut hac voce uti liceat,
ex Graeco in Latinum translati. Hic comprobaret necesse erat etiam in ceteris libris, in quibus
variarum scholarum disciplinas a variis hominibus demonstratas videmus, has disciplinas verbo
tenus esse ex Graeco philosopho translatas. Ac vide ne frustra quaeras, quae certo exemplo nobis
demonstrare nullo modo possis. Neque tamen prorsus exemplo caremus, ex quo conjectura id
quidem assequimur, ut de quaestione, quomodo Cicero Graecis auctoribus in scribendo usus sit,
veri similia colligi possint. Exstant enim inter Herculanensia volumina fragmenta quaedam a Pe-
tersenio Hamburgensi Phaedro Epicureo, a Spengelio et a Sauppio Philodemo vindicata, quae Cicero
in historica parte de nat. deor. libri primi componenda excerpsisse vel adhibuisse videtur. Horum
enim quin ad nostram quaestionem usus esse possit, non dubitamus, quamquum nos non fugit et
esse et esse posse, qui Ciceronem his Philodemi libn's usum esse negent, ut 116 iis quidem quae
Hirzelius nuper de fontibus librorum de natura deomm disputavit, persuasum nobis esse confiteamur.
Sed sive Cicero usus est Philodemi libro, res in integro est, sive non usus est, tamen eum ex eo-
dem quo illum fonte hausisse aut alium Philodemi similem librum excerpsisse necesse est et nomine
tantum mutato hanc quaestionem minus ad nos pertinere apparet. Necessarium autem videtur, quod
verisimile est Ciceronem in similibus opeiibus componendis etiam simili ratione usum fuisse, quo-
modo et quoad Graeco illo libello περὶ θεῶν ad suum opus adhibuerit perscrutari. Qnoniam frag-
mentum omnium in manibus esse non verisimile est, partem ad nostram propositum pertinentem
exhibere liceat. Atque ea, quibus Cicero ex fragmentis 111 suo opere usus est, patent a col. I, v. 11.
usque ad col. VII, V. 8, quae in Ciceronis de natura deor. libro 13 15, 38—41 vix agnoscas.- —
1καλέσειν εἷς τὴν προεδρίαν οὕτως. ἐπεὶ παραδέδονταί τινες μὲν οἷγαῦοῐ κα ειέργετικοῐ, κελεύσειν

    

